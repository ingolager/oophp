---
title: "Hem"
---
Den åttonde me-sidan
=====================

[FIGURE src="image/jag.jpg?w=300&convolve=lighten&sharpen&" class="right" caption="Här syns det hur närsynt jag är." alt="Bild på mig, halvt gömd bakom en dörrkarm."]

För första gången sedan jag påbörjade denna utbildning kan jag känna våren komma smygande och när alla uppgifter är inlämnade är förhoppningsvis sommaren i antågande. Men istället för att ge mig ut i solskenet trycker jag inne i mitt hus i Tullinge och skriver min presentationssida till en programmeringskurs i objektorienterad PHP.

Jag heter Ingvar Lagerlöf och är uppväxt i Stockholmsområdet där jag har bott större delen av mitt liv förutom några år i Jönköping och Gävle. Jag har jobbat större delen av mitt liv inom media, både analog och digital. Jag har mest hållit på med utanpåverket, det må vara skriven text, stilla och rörliga bilder eller ljud. Samtidigt har jag också varit intresserad av att sitta och pilla med detaljer och hålla på med siffror och annat pyssel. Så jag tänkte att jag ville lära mig lite av insidan också för att få utlopp för det intresset.

Huset delar jag med min hustru och vår son. Vi gillar att vara i skogen, allra helst på varsin cykel. Jag gillar att läsa, kolla på friidrott, äta god mat och att cykla lite till.
