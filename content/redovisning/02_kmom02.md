---
---
Redovisning kmom02
=========================
PhpDocumentator var veckans eller till och med dagens nya bekantskap. Det var ett oerhört smidigt verktyg som man verkligen kan ha nytta av. Det var väldigt enkelt att köra make doc och det fanns otroligt mycket intressant att titta på. Den verkar ha en väldigt sträng validering, och jag gjorde ett par mindre modifieringar av min kod efter att ha granskat resultatet. Däremot lyckas jag inte på min dator få upp de fina klasshierarkidiagram som Mikael visade i videon. Jag kollade i olika webbläsare men fick bara en tom yta i det område som diagrammen ska visas. Någon inställning kanske?

Däremot vet jag inte om phpdoc ersätter traditionell modellering i UML. Jag tänker att UML ingår i förarbetet och är ett stöd i utvecklingen av koden. På det sätt vi använde phpdoc nu i alla fall var det mer för att i efterhand granska det som vi kommit fram till.

Överföringen av gissa-numret till me-sidan gick oväntat smärtfritt. Jag följde videoserien och ändrade ingenting i min kod. Jag blev lite brydd när det var dags för post-routern. Min kod är rätt annorlunda utformad än Mikaels i den delen och jag höftade lite i fördelningen mellan routrarna för att ha något att utgå ifrån i det fortsatta arbetet. Det blev dock inget fortsatt arbete eftersom spelet till min stora överraskning fungerade helt utan felmeddelanden direkt efter denna höftning. Min kod är säkert långt från perfekt men jag tyckte att det var dumt att peta mer i den eftersom den fungerar.

Det är klart att det finns både för- och nackdelar med att skriva kod i ett ramverk. Fördelen är att man kan utnyttja ramverkets kraftfulla omgivning. Får man väl in det på det bra sätt så får man mycket extra på köpet, som att det byggs in en befintlig struktur och style. Nackdelen är väl just det att man måste anpassa sig till ramverkets begränsningar. Nu hade jag inte så stora svårigheter med att trycka in mitt program i ramverket, men jag kan föreställa mig situationer då det är betydligt krångligare.

Eftersom jag ännu inte nämnt tärningsspelet i guiden så gör jag det nu. Mitt TIL var att det var roligt att konstruera. Kan också tillägga att jag missade att pusha till git under veckans gång och skickade upp allt på en gång i slutet. Jag får göra mer kontinuerliga repopushar från nästa vecka, precis som jag gjorde i designkursen.
