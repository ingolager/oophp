---
---
Redovisning kmom04
=========================
Trait och interface krånglade till det lite men jag förstår poängen med det om man ska bygga liknande återkommande saker. Nu gjorde vi ju inte det så det var inte helt lätt att greppa det, särskilt hur de olika delarna av programmet samverkar med varandra. Men det släpper väl lite som med allting annat.

Jag vill minnas att vi höll på med kontrollersidor i den inledande kursen på utbildningen. Det är klart att det behövs någon sammanhållande plats i programmet om det växer sig stort, nåt ställe som kontroller flödet helt enkelt.

För att skapa "intelligens" eller snarare taktikbyte gjorde jag följande. I grundläget försöker datorn slå en, två eller tre gånger beroende på slumpen. Men jag la in ett par brytpunkter där datorn spelar mer vågat, och har endast alternativet att försöka slå tre kast. Större chans till högre poäng men större risk att få noll poäng alltså. Dessa brytpunkter är:
1 Datorn ligger under med 30 poäng eller mer.
2 Det finns inga ettor slagna ELLER så är andelen ettor under tio procent av helheten.

Jag är inte helt nöjd med min integrering i ramverket, och till nästa gång vill jag göra det bättre. Men det får duga för den här gången, det blev ett ganska tidskrävande kmom och jag kan inte pilla hur mycket som helst. Nånstans går gränsen. Rent allmänt är det bra att göra det, vad ska man annars med ett ramverk till? Det blir alltför råddigt med för mycket freebase-kod mitt i ramverket.

Jag lyckades hyfsat med enhetstesterna för de enklare metoder, men så fort det blev villkorssatser med blev det svårare. Jag har ett par mycket omfattande och komplexa metoder för datorns slag och de klarade jag inte av att testa. Lärdomen är väl att göra enklare metoder. Kodtäckningen blev 60 procent av klasserna, men endast 40 procent av raderna (inräknat kontrollern som jag inte försökte testa). Det är mina stora och otestade metoder för datorns slag som drar ner den senare siffran.

Mitt TIL är att om inte är riktigt nöjd är det bara är att bita ihop och komma igen.
