---
---
Redovisning kmom01
=========================
Min erfarenhet av objektorienterad programmering är från förra läsperiodens pythonkurs oopython som jag ännu inte har avslutat, har bara fyra kmom avklarade. Det här verkar vara lite i samma stil, men det är lite svårt att bedöma eftersom vi har bara gjort ett kmom01 än så länge. Objektorientering verkar ha sina fördelar, det är lite omställning i huvudet mot det vi har gjort tidigare men när man väl fattar galoppen verkar det som att man kan göra vad som helst med det. Men det var inte så jättesvårt att komma in i och hade nog en del hjälp av det jag hunnit göra i pythonkursen till det här.

"Gissa numret"-uppgiften var till en början lite klurig. Det är som med uppgifterna vi har gjort i Python, det svåra är att veta mar man ska börja. Det blir lätt så att jag försöker göra hela klassen på en gång, men när jag väl fokuserar på en sak i taget brukar det lösa sig. Jag kämpade lite med att få till det hemliga numret så att det inte ändrades under hela spelets gång, och ändå ändrades vid nytt spel. Det jag missade först var att destroy-session-funktionen måste anropas i en if-sats för att det skulle fungera på det sättet. Jag valde att lägga hela spel-instansen i en session. Hela spelomgången är en session som sedan förstörs och omskapas när man startar en ny spelomgång. Jag vet inte riktigt hur man annars skulle göra.

Det som förvånade mig lite är att det är så lite kod i spelet. Jag blev ännu mer förvånad när valideringen gnällde över att jag hade en del onödig kod, så i slutändan blev det ännu mindre kod.

Under designkursen fungerade git och github utan problem. Nu hade jag till en början problem med att ladda upp repot, jag fick svaret att jag inte hade rättigheter och så vidare. Jag försökte skapa nya ssh-nycklar men fick det inte att fungera. Lösningen blev kommandot set remote url (eller något åt det hållet) plus http-adressen och då fungerade det. Får hoppas att det håller i sig fortsättningen.

Man börjar bli van vid att göra me-sidor, därav min lite lätt sarkastiska ton i rubriken på startsidan. Det börjar bli kärvt att komma på vad man ska skriva för att variera sig från tidigare me-sidor. Jag ville ha ett annat stuk än dbwebb-style och installerade därför make. För att inte behöva överjobba med designen återanvände jag ett griddat stylesheet i LESS från designkursen. Jag hade befarat att det ändå skulle bli en del jobb med det men det gick över förväntan. Stylen lade sig direkt väl tillrätta och jag behövde bara göra några små justeringar för att få det att se helt okej ut.

Mitt TIL för detta kmom gäller stylen. Det är smart att återanvända kod.
