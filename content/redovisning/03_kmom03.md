---
---
Redovisning kmom03
=========================
Min erfarenhet av kodtester är från oopython-kursen. Det är ganska roligt att hålla på med, men lite klurigt. Jag tror att det är nyttigt att göra, det skärper en till att skriva mer stringent kod. Men jag har några ganska råddiga metoder i mitt program som jag inte ens försökte testa. Samtidigt så kan jag ibland undra om vitsen med ett test. Man kollar om det man får ut är en int. Jaha, än sen då? Men fördelen är väl att ju enklare metoder man skriver desto enklare är de att testa. Det driver väl en till att försöka skriva enklare metoder.

Ett white-box test testar hur koden är uppbyggd. Man kollar hur flödet är i programmet, om det är välskrivet och logiskt uppbyggt. Ett black-box test testar hur programmet fungerar för användaren. Här krävs inte att testaren känner till hur koden är skriven, syftet är att undersöka om programmet fungerar som det är avsett att göra. Ett grey-box test testar både programmets funktion och hur koden är skriven, och inte minst förhållandet mellan de båda.

Tärningsspelet upp till 100 var en liten utmaning att få till. Egentligen var det inte så svårt, men det blev ganska mycket att pyssla med och drog ut lite väl mycket på tiden för mig att göra. Jag tänkte att det var ganska stort program, men valde att ignorera det faktumet och koncentrera mig på en liten sak i taget. Det som blev överlägset mest kod var datorns spelande eftersom jag komplicerade till datorns kast ganska mycket, med att datorn gör random 1-3 kast, med en kastserie som avbryts vid en etta. Programmet blev också lite svajigt, när jag trodde jag var klar så uppstod vid flera tillfällen någon ny konstighet att lösa. Jag fick problem med till exempel totalpoängen som utan att jag förstod varför började räknas upp helt okontrollerat. Jag hittade till sist ingen annan utväg än att skriva en ny metod med enda uppgift att kontrollera en annan poängmetoden.

Jag utgick från tärningsspelet i guiden med klasserna Dice och DiceHands. Till sist blev det en bara en metod kvar i Dice en men jag behöll det så. DiceHands svällde ut lite väl mycket så jag bröt ut en del av den och skapade den nya klassen DiceComputer. Jag har lagt upp det med endast ett objekt, och internt i programmet är det ett enda flöde. Datorn kastar automatiskt när rätt villkor är uppfyllda, det vill säga när människan slår en etta eller låser in sina poäng.  När människan till exempel låser in sina poäng anropas två metoder, en som räknar upp poängen och annan som sätter igång datorns kastserie.

Testerna gick väl så där. Jag ligger på drygt 50 procent täckning. Det gemensamma med den otestade koden är att den ligger inom if-satser. Jag lyckades inte komma på något sätt att ta mig in där.

Mitt TIL för detta kmom är att jag borde ha klarat av detta på betydligt kortare tid än vad jag gjorde nu.
